---
date: 2018-09-04
category: blog
tags: pixel pirátské centrum jablonec otevřelo
layout: post
title: Pirátské centrum Pixel v Jablonci otevřelo dveře veřejnosti
author: Helena Vondráková
#authorId: jakub.pirat    # uid nekoho z _people (nepoviné)
image: posts/2018-09-04-piratske-centrum-pixel-v-jablonci-otevrelo-dvere-verejnosti.jpg
---
Besedy, workshopy, promítání, přednášky či pravidelné schůzky s poslancem, to vše nabídne lidem nové Pirátské centrum Pixel v Jablonci nad Nisou, jehož slavnostní otevření se odehrálo v pondělí, 3. září 2018, od 18 hodin. Stříhání pásky se zúčastnily i lídři kandidátek z celého Libereckého kraje a obě kandidátky do Senátu - Daniela Weissová za turnovský okrsek a Michaela Tejmlová za ten jablonecký. Přišel i poslanec za Liberecký kraj Tomáš Martínek. Ten bude ve stanovených termínech v centru osobně nebo v zastoupení asistentem k dispozici občanům, kteří se chtějí informovat o dění ve sněmovně, podat podnět nebo se poradit.

> “PIXEL bude smysluplný, bude - li živým prostorem nejen pro nás, ale i pro ty, kteří nám fandí a chtějí se na prosazování pirátského programu aktivně spolupodílet, nebo rezonují s pirátskými idejemi a chtějí se s námi blíže seznámit. Proto se v programu chceme zaměřit nejen na členskou základnu, ale i na aktivity, které přilákají cílové skupiny, které chceme oslovit,” - uvedla Ida Chuchlíková, garantka Pixelu.

Mezi plánovanými aktivitami centra je například debatní kroužek pro středoškoláky, nebo zasedání Rady starších, či blok s názvem Pirátská ženská síla, která má do Pixelu vnášet nový temperament. “Program v Pixelu bude různorodý. Chceme si především uchovat naší jedinečnost v tom, že můžeme brát věci s nadhledem, šarmem a vtipem,” dodává Ida Chuchlíková.

Pixel bude sloužit jako kontaktní místo pro schůzky Pirátů a veřejnosti. Občané se budou moci přijít informovat o novinkách z poslanecké sněmovny nebo konzultovat problémy. Také zde budou probíhat například večery s deskovými hrami, promítání dokumentů s komentářem, zajímavé besedy, workshopy nebo přednášky zajímavých hostů.

> “Myslíme si, že je důležité mluvit s lidmi o politice, o tom co se jim nelíbí, co by chtěli změnit nebo čemu třeba nerozumí. Pirátská centra pro veřejnost jsou už na mnoha místech po celé republice a my jsme rádi, že se nám povedlo otevřít centrum i v Libereckém kraji” - dodává předseda krajského sdružení Pirátů Ondřej Kolek.

Budování Pixelu probíhalo od května do srpna a svou rukou k dílu příspěly desítky pirátských dobrovolníků z celého kraje. 

![Lepší Jablonec - Křest knihy](/assets/img/posts/2018-09-04-piratske-centrum-pixel-v-jablonci-otevrelo-dvere-verejnosti-krest-knihy.jpg)

Na slavnostním otevření pokřtili Piráti ještě teplou knihu s názvem Lepší Jablonec. Tu autoři představí veřejnosti na první akci v Pixelu v úterý, 18.9.2018, v 17:30.
[Zde si ji můžete stáhnout ve formátu PDF](/assets/pdf/lepsi_jablonec_web_jednostrany.pdf).

Pixel najdete na dohled od radnice, v ulici Generála Mrázka 413/4, vedle La Kavárny. Kalendář akcí a aktuality potom na facebooku “Pirátské centrum Pixel".
