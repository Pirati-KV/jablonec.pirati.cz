---
date: 2018-07-04
category: blog
tags: jablonec hazard casina herny automaty radnice
layout: post
title: Vedení města odkládá konec výherních automatů
author: Helena Vondráková
#authorId: jakub.pirat    # uid nekoho z _people (nepoviné)
image: posts/obrazek-u-tohoto-postu.jpg
---
**Piráti podporovali konání referenda pro zákaz výherních automatů v Jablonci nad Nisou. Téma hazardu, které v Jablonci řešila obecní vyhláška nulovou tolerancí, prolomilo před třemi lety současné vedení města. V lednovém referendu se pro bezodkladný zákaz automatů vyslovilo více než dvanáct tisíc voličů. Přesto vedení města rozhodlo, že automaty v Jablonci zůstanou ještě další tři roky.**

O odložení zákazu výherních automatů rozhodlo minulý týden zastupitelstvo města. Opoziční návrh, který navrhoval okamžitou změnu vyhlášky, přes současnou koalici neprošel. Argumentem vedení města byl právní rozbor, který si město nechalo zpracovat, a údajná neurčitost otázky. 

>„Slovo **bezodkladně** má v české judikatuře jasný význam řádu týdnů, maximálně měsíců, ale nikoli let,“ 

-- říká k tomu právník a člen Pirátské strany Jaroslav Šída. 

>„Uvedený právní rozbor nezohlednil podstatu otázky referenda, kterou je zákaz herních automatů. Ten je řešitelný vyhláškou a smlouvy s kasíny se tedy vypovídat nemusí,“

-- vyvrací Šída i druhý argument. Vychází přitom z právního stanoviska Ondřeje Závodského, autora zákona o regulaci hazardu v ČR. Ten nepředpokládá, že by městu hrozila náhrada škody.

>„I kdyby však k právnímu sporu s provozovateli kasin došlo, bylo by pro občanskou společnost a respekt k demokratickým principům dobré znát stanovisko Ústavního soudu. Připojil by se k ochraně soukromoprávních vztahů nebo by preferoval ochranu ústavou zaručeného volebního práva ve formě referenda,“ 

-- uvažuje právník Šída.    

Referendum proběhlo díky nasazení přípravného výboru a velkého zájmu veřejnosti. Vedení města se zorganizování referenda snažilo aktivně bránit; označovalo jej za zbytečný výdaj a neváhalo investovat čas úředníků do rozesílání hrozby pokut občanům, kteří petiční arch za referendum podepsali omylem vícekrát. Odložení konce výherních automatů jde ve stejné linii.

Pro zákaz herních automatů se vyslovilo třikrát více občanů, než kolik dalo hlas stranám současné koalice. „Důvodem takto silného názoru občanů může být dlouhodobá absence upřímné diskuze s veřejností,“ komentuje situaci v Jablonci lídr pirátské kandidátky Jan Polák. Piráti mají aktivní diskuzi s veřejností ve svém programu.

>„Čeká nás mnoho dalších velkých projektů, které se týkají nás všech a my věříme, že v nich má mít slovo jabloneckých občanů svoji váhu,” 

--uzavírá lídr jabloneckých Pirátů Polák.
