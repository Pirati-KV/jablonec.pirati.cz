---
date: 2018-06-27
category: blog
tags: pirati komunalni volby odbornici jablonec
layout: post
title: Piráti nabízí odborníky a komplexní řešení pro Jablonec
author: Helena Vondráková
#authorId: jakub.pirat    # uid nekoho z _people (nepoviné)
image: posts/obrazek-u-tohoto-postu.jpg
---
**Pirátský koráb vyplouvá do komunálních voleb v Jablonci nad Nisou se silnou posádkou a komplexním programem. Řada kandidátů se do Jablonce vrátila se zkušenostmi nabytými v jiných městech i zahraničí. Svůj zájem o podobu a fungování města prokázali kandidáti ve svých občanských aktivitách. Setkat se s nimi můžete již tuto sobotu na akci “Kormidlo směrem prázdniny” u jablonecké přehrady.**

Piráti naslouchají aktivním občanům, kandidátka do komunálních voleb se proto stala otevřenou platformou i pro nezávislé odborníky. Tým tvořený profesionály z oboru vedení lidí, urbanismu a architektury, ekonomie, práva, sportu, kultury a sociální oblasti chce společně s místními podnikateli oslovit jablonecké občany komplexní vizí rozvoje a správy města s maximálním zapojením občanů do rozhodování a kontroly poctivého hospodaření.

>„Chceme pomoci zlepšit každodenní život obyvatel, zaměřit se na to, aby se u nás dobře žilo například rodinám s dětmi,“ 

-- říká Jan Polák, předseda místního sdružení Pirátů a lídr kandidátky. 

>„Vedení města k tomu má řadu nástrojů a my nabízíme tým, který má chuť se do toho pustit,“ 

-- dodává Polák.

Silnou stránkou Pirátů je dlouhodobá vize rozvoje města pohodlně a bezpečně propojeného s okolní krajinou. Piráti budou vytvářet zelené osy městem, které podpoří každodenní rekreaci, standard bydlení i místní podnikatele. Výsadbou stromořadí v ulicích pomohou zlepšovat mikroklima i obytný charakter veřejných prostranství. Důležitými body programu jsou také koncepční bytová politika vstřícnější k občanům a podpora místních komunit, které tvoří živé město.

Vedle jasné vize přívětivého a prostupného města je stěžejním pirátským cílem transparentní správa, odborné rozhodování a zapojování veřejnosti. 
>„Chceme město, které naslouchá občanům, město, kde může každý vidět hlasování na radnici a kontrolovat tak, zda ti, kdo od něj dostali hlas ve volbách, opravdu reprezentují slíbené hodnoty,“ 

-- říká Jan Polák.

Nejbližší možnost setkat se s pirátskou posádkou je již tuto sobotu 30. 6. 2018 od 14:00 na akci nazvané „Kormidlo směrem prázdniny“. U prutu na jablonecké přehradě bude nejen skákací loď a dílničky pro děti, ale i řada kandidátů, kteří ochotně představí, v čem a jak by Jablonec mohl být lepším městem.
