---
layout: communal-elections
title: Komunální volby v Jablonci nad Nisou
campaignCategoryUid: jablonec2018
candidateListUid: radnice # uid z `_candidates/radnice.md`
---

# JABLONEC KRÁSNÝ A PŘÍVĚTIVÝ

### Kultivací veřejného prostoru

Veřejný prostor budeme přizpůsobovat dětem a seniorům. Díky tomu bude komfortní i pro všechny ostatní.

### Koncepční bytovou politikou

Vytvoříme koncepci dostupného a sociálního bydlení ve městě, rozšíříme nabídku městských bytů pro rodiny s dětmi či rodiče samoživitele.

### Podporou místních komunit

Budeme podporovat sousedské, kulturní či podnikatelské komunity, které tvoří živé město, udržují v něm aktivní obyvatele a lákají nové.

---

# JABLONEC PROPOJENÝ A PROSTUPNÝ

### Tvorbou zelených cest městem

Budeme vytvářet a propojovat bezpečné a pohodlné cesty skrz město až do volné krajiny; podél vody, navazováním parků, výsadbou stromů i celých alejí.

### Spravedlivým rozdělením uličního prostoru

Budeme budovat cyklistickou infrastrukturu a pečovat o bezbariérový pohyb chodců i kočárků.

### Solidaritou s potřebnými

Navážeme na podporu sociálních služeb, zejména v terénní formě, s respektem k potřebám jednotlivců. Budeme usilovat o společensky propojené a sociálně prostupné město.

---

# JABLONEC HOSPODÁRNÝ A ZODPOVĚDNÝ

### Odborným rozhodováním

Budeme rozhodovat na základě odborných názorů. Zavedeme funkci městského architekta.

### Participativním přístupem

Budeme spolupracovat s obyvateli při formulaci rozvojových záměrů a zadání. Stojíme o vytvoření participativního rozpočtu.

### Transparentní správou

Zavedeme rozklikávací rozpočet, přístupné veřejné zakázky, dohledatelné dokumenty městských orgánů a společností.

