---
layout: page
title: Povolební strategie Pirátů Jablonec nad Nisou
description: Povolební strategie Pirátů Jablonec nad Nisou
keywords: piráti, jablonec nad nisou, povolební strategie
---
Česká pirátská strana je liberální, demokratická, středová strana s důsledným protikorupčním programem. Naším cílem je prosazovat program. Proto v rámci snahy o transparentnost a předvídatelnost našeho jednání pro naše voliče, všechny občany i ostatní politické strany a hnutí budeme postupovat po volbách následovně:

Pokud dostaneme důvěru občanů, budeme se účastnit vyjednávání o sestavení Rady s cílem dostat maximum našich priorit do programu koalice. 

## Během voleb 
Výsledky voleb budeme společně sledovat na volebním štábu. 
Během volební noci nebudeme uzavírat žádné dohody a vydávat žádná prohlášení o spolupráci. Lídr kandidátky může nezávazně komunikovat s ostatními stranami nebo s médii adekvátně k situaci.

## Hned po volbách 
Sejdeme v neděli 7.10. jako klub zastupitelů a zvolíme jeho předsedu, vyjednávací tým a domluvíme se na strategii pro vyjednávání.
Vyjednávání vede lídr kandidátky. Asistuje mu při tom vyjednávací tým. Informace o postupu vyjednávacího týmu jsou zasílány na vědomí klubu zastupitelů a předsednictvu místního sdružení. Lídr má na starosti také hlavní mediální výstupy.
Po projednání výsledku vyjednávání s klubem zastupitelů bude rozhodnutí o konkrétní podobě povolebních dohod (včetně známých personálií) předloženo k hlasování předsednictvu místního sdružení.  

Různé scénáře spolupráce s ostatními stranami:

## Vítězství ve volbách
Na primátora nominujeme lídra kandidátky. Strany, které oslovíme jako první, si určíme v rámci taktiky vyjednávání s ohledem na jejich program, zvolené zastupitele, důvěryhodnost, vystupování v kampani a historickou zkušenost. 

## Účast na Radě  
Pokud budeme mít na základě výsledků voleb odpovídající mandát, jsme připraveni jednat o účasti v radě s cílem prosadit maximum našeho programu:
Hospodaření města bude zveřejňováno pomocí rozklikávacího rozpočtu až na úroveň jednotlivých dokladů.
Transparentní zadávání veřejných zakázek.
Vytvoření participativní rozpočtu. 
Zavedení institutu městského architekta.
Tvorba a propojení bezpečných a pohodlných cest skrz město až do volné krajiny; podél vody, navazováním parků, výsadbou stromů i celých alejí.
Budování cyklistické infrastruktury a péče o bezbariérový pohyb chodců i kočárků.
Formulace strategie bytové politiky.

Vytvoření koncepce dostupného bydlení.
Usnesení Rady, komisí a výborů zřízených zastupitelstvem budou doplněny o jmenovité hlasování členů
Jednání výborů zřízených zastupitelstvem budou v maximální možné míře veřejná a program bude uveřejněn v předstihu.

Stanovy městských společností budou změněny tak, aby zaručovaly transparentní obsazování představenstev a dozorčích rad a umožňovaly veřejnou kontrolu.

Odměny v dozorčích radách městských firem budou na úrovni přiměřené kvalifikaci, časové náročnosti a odpovědnosti v dané funkci. Odměny by také měly být navázány na hospodářské výsledky a reporty o odvedené práci a na plnění cílů stanovených vlastnickou politikou, schválenou zastupitelstvem.
Souběh funkce našeho zastupitele a členství v dozorčí radě městské firmy je přípustný za předpokladu, že je schopen věnovat se důsledně daným funkcím.
Nebudeme se účastnit koalice s SPD a KSČM

## Konstruktivní opoziční práce 
Pokud nebudeme součástí Rady, chceme získat taková místa ve výborech zastupitelstva, abychom měli přístup k aktuálním informacím, mohli maximálně prosazovat náš program, a případně také zasáhnout při podezření na pochybné aktivity. Naše opozice bude konstruktivní. Formou připomínek, předkládáním návrhů, prací ve výborech, zveřejňováním informací a aktivizací občanské veřejnosti nadále budeme usilovat o prosazování našeho programu.

## Vnitřní poměry klubu
Klub zastupitelů Pirátů tvoří všichni zvolení zastupitelé za Českou pirátskou stranu. Každý zastupitel se řídí schváleným kodexem a volebním programem. Klub usiluje o maximální možnou míru vnitřního konsenzu a jednotu navenek, tedy i při hlasování na Zastupitelstvu.
Nelze-li rozhodnout podle programu či jiných schválených dokumentů, může klub konzultovat otázku s odbornými garanty, místním předsednictvem, místním fórem. Stejně tak tyto orgány se mohou obrátit na klub a ten je povinen s nimi věc projednat.
Pro nominace kandidátů do různých funkcí zřídí klub zvláštní nominační tým s účastí expertů a stanoví tomuto týmu průhledný postup. Každý pracovník, kterého vybírá klub nebo zastupitel, musí projít společnou částí výběrového řízení, kterou organizuje klub a kde se ověřují základní předpoklady. 
Zastupitel Pirátů z principu nezaměstnává své rodinné příslušníky a partnery.
Klub schvaluje rozdělení funkcí a gescí uvnitř klubu, volí a odvolává svého předsedu a případné místopředsedy.

## Vztah klubu k Pirátské straně
Budeme usilovat o co nejužší kontakt mezi klubem a stranou
Klub bude pravidelně informovat místní fórum o své vykonávané i plánované činnosti a výsledcích.
Jednání klubu o podkladech pro Zastupitelstvo budou členům a registrovaným příznivcům předem oznámena a zpravidla jim bude umožněna i osobní účast na takovém jednání. Pokud ze zásadních důvodů nebude možné přístup umožnit, je o tom klub povinen transparentně informovat veřejnost, a to včetně konkrétních důvodů, které k tomu vedly.
