---
title: Jablonec hospodárný a zodpovědný
uid: hospodarny-a-zodpovedny
campaignCategoryUid: jablonec2018
campaignGroupUid: volby-2018
approved: https://forum.pirati.cz/viewtopic.php?f=349&t=41532
garant: jan.polak
perex: Budeme rozhodovat na základě odborných názorů. Zavedeme funkci městského architekta. Budeme spolupracovat s obyvateli při formulaci rozvojových záměrů a zadání. Stojíme o vytvoření participativního rozpočtu. Zavedeme rozklikávací rozpočet, přístupné veřejné zakázky, dohledatelné dokumenty městských orgánů a společností.
order: 3
---
Jablonec hospodaří s ročním rozpočtem přes jednu miliardu korun a spravuje majetek nás všech. Je proto nutné posílit transparentnost hospodaření, spoluúčast veřejnosti i odbornost v rozhodování.   

# odborným rozhodováním
Zodpovědná správa se musí dívat dál, než je jedno volební období a rozhodovat tak, aby předala město lepší a úspěšnější. Budeme se opírat o odborné názorů. Zavedeme funkci městského architekta. 

## ODBORNÁ A KONCEPČNÍ SPRÁVA ROZVOJE
Zákon o obcích udává městu povinnost pečovat o všestranný rozvoj svého území. To je v mnoha oblastech možné pouze na základě spolupráce s odborníky.

### Příklad Kancelář architekta města
Hospodárné a zdravé město může dlouhodobě fungovat jen na základě spolupráce s odborníky na urbanismus, architekturu, krajinu, dopravu a energie. Stávající model poradního sboru architektů je nejen odborně jednostranný, ale především postrádá kompetence a nezbytnou kontinuitu své práce. Po vzoru jiných měst založíme Kancelář architekta města.


## AKTIVNÍ SAMOSPRÁVA
Město je účastníkem řízení při umísťování každé stavby na svém území. Má proto možnost aktivně ovlivňovat to, co a za jakých podmínek se ve městě postaví. Řada soukromých záměrů generuje negativní dopady na své okolí ať už se jedná o zvýšení dopravy, či nároky na město z hlediska kapacit veřejné infrastruktury. Zkušeností z jiných měst je uzavírání plánovacích smluv, které stanovují spoluúčast investora na krytí vyvolaných nákladů a jiných negativních dopadů.

### Příklad OC Central
OC Central vznikl na městských pozemcích z impulzu vedení města. Špatně postavený záměr monofunkčního bloku byl následně špatně zasmluvněn s minimálními právy samosprávy. Přesto mohlo město v několika řízeních uplatnit své požadavky. Projekt se připravoval řadu let a město mohlo čas využít pro řešení architektonické podoby přilehlých veřejných prostranství. Předprostor obchodního centra mohl být plynule propojen s předprostorem domu vína; v ulici Komenského, Máchova i Generála Mrázka mohlo být stromořadí a řada dalších detailů, které mohly alespoň částečně kompenzovat tento hrubý zásah do struktury našeho města. 

## PŘÍRODNÍ HODNOTY
Silnou stránkou města je blízká a dostupná okolní krajina. Tato území je nutné nezastavovat a rozvíjet v jejich přírodním charakteru. Právě tak si Jablonec uchová svou atraktivitu jak pro své obyvatele, tak pro turisty a právě díky této hodnotě může být lákavým místem pro život i rekreaci. Na nezastavění těchto míst tak záleží i jeho ekonomická výkonost.

### Příklad Prosečský hřeben
Území prosečského hřebene je příkladem blízké přírodní oázy v bezprostředním sousedství několika sídel. Rozhodnutí intenzivně zastavět volné louky a kopce mezi Jabloncem a Libercem bylo vedeno krátkodobým individuálním zájmem bez zohlednění dlouhodobých dopadů na životní prostředí a kvalitu života. Kromě ztráty volné krajiny znamená výstavba na periferii odliv energie i finančních prostředků ze stávajících hranic města.

## VNITŘNÍ PROSTOROVÉ REZERVY
Cílem rozvoje města by měla být také hospodárnost a efektivita jeho fungování. V řídkém zástavbě, kde je mezi domy množství nevyužívaného místa, žije málo lidí, a tak se obchodníkům nevyplatí otevřít obchod, veřejná doprava je ztrátová, údržba silnic, odvoz odpadu či veřejné osvětlení drahé, protože na ně přispívá málo lidí. Platíme to všichni a peníze na důležité projekty pak chybí. Proto by mělo město usilovat o efektivní využívání svého území. Iniciovat zástavbu proluk a využití prázdných budov. Ulice tvořená domy je nejen levnější z hlediska správy, ale přináší i sociální kapitál – sousedství, přirozenou kontrolu místa a tím větší bezpečnost.

### Příklad Databáze vnitřních rezerv města
Město musí mít zmapované své vnitřní rezervy a na základě urbanistické koncepce stanovit možnosti a priority jejich zástavby. Jejich nabídka by měla být uživatelsky přehledná a elektronicky jednoduše dostupná. Součástí nabídky by mělo být srozumitelné vymezení co a za jakých podmínek je v daném místě možné realizovat.

# participativním přístupem
Budeme spolupracovat s obyvateli při formulaci rozvojových záměrů a zadání. Stojíme o vytvoření participativního rozpočtu.

## PŘÁTELSKÁ RADNICE 
Samotný městský úřad je rozsáhlý tým pracovníků. Je nezbytné, aby vedoucí místa zastávali odborníci se schopností vedení spolupracovníků. Bude-li přátelské a inspirativní pracovní prostředí v rámci úřadu, odrazí se to i na komunikaci směrem k veřejnosti. 

## KOMUNIKACE S OSADNÍMI VÝBORY
Osadní výbory jsou možností, jak mohou obyvatelé místních částí prosazovat své potřeby a zájmy u vedení města. Individuální aktivita v osadních výborech je dobrovolná činnost aktivních občanů, které si město musí vážit. Aby tato aktivita měla smysl, musí se výstupy osadních výborů dostat do odpovědných rukou.   

### Příklad pracovník úřadu zodpovědný za komunikaci s osadními výbory

## KOMUNIKACE S MÍSTNÍMI PODNIKATELI 

### Příklad pracovník úřadu zodpovědný za komunikaci s místními podnikateli

## SPOLUÚČAST VEŘEJNOSTI NA ROZVOJI MĚSTA
Obyvatelé znají svá místa nejlépe, mohou upozornit na každodenní problémy i silné stránky míst. Spoluúčast veřejnosti na úpravách jednotlivých částí města je nejnutnější při přípravě zadání. Veřejnost je v tomto

### Příklad plánovací setkání


## SPRÁVA MĚSTA S PÉČÍ ŘÁDNÉHO HOSPODÁŘE SE ZAPOJENÍM VEŘEJNOSTI
Město řádně spravuje a průběžně investuje do svého majetku, tak aby chátrání městského majetku nevytvářelo investiční dluh. Do svých investic zapojuje i veřejnost např. formou Participativního rozpočtu a komunikací svých investičních záměrů.

### Příklad Participativního rozpočtu
Navrhujeme vyzkoušet metodu participativního rozpočtu a pro začátek vyčlenit 1 mil Kč na rok a 100 T Kč pro Osadní výbory.
Vcházíme z příkladu městské části Prahy 6, která z rozpočtu o celkové výši 1 mld Kč vyčleňuje 5 mil Kč na “Nápad pro 6” - úprava veřejných prostranství rozdělení na velké projekty 400 T Kč - 1 mil Kč, malých 50 T Kč - 400 T Kč. 

# transparentní správou
Zavedeme rozklikávací rozpočet, přístupné veřejné zakázky, dohledatelné dokumenty městských orgánů a společností.

## PŘEHLEDNÉ A VEŘEJNĚ DOSTUPNÉ HOSPODAŘENÍ MĚSTA
Město hospodaří s veřejnými financemi, proto i informace o hospodaření jsou veřejné.
Transparentní město zveřejňuje data o hospodaření ve strojově zpracovatelné formě na internetu. 
Město přehledně uveřejňuje dotační programy a přehled schválených dotací včetně délky dotace. (3 leté programy ve sportu). 
Peněžní toky je možné sledovat na transparentních účtech 

### Příklad Rozklikávací rozpočet
Pro snadnou orientaci používá rozklikávací rozpočet včetně úprav schválených v průběhu roku se stavem průběžného čerpání.
rozpočet města Hodonín www.hodonin.eu - přehled akcí až na rozpad po jednotlivých fakturách, čerpání rozpočtu dle jednotlivých subjektů, textové vyhledávání v rozpočtu.

## PŘÍSTUPNÉ VEŘEJNÉ ZAKÁZKY
Hospodárné město profituje z férové obchodní soutěže. Přehledně a s předstihem informuje o všech zakázkách které vyhlašuje. Přímo zadává zakázky pouze ve výjimečných případech, které podrobně zdůvodňuje. 
Používá pro soutěžní nejvhodnějšího moderní nástroje jak je e-aukce, zveřejňuje zakázky na profilu zadavatele a umožňuje zájemcům zaregistrovat se k odběru upozornění na nové zakázky

### Příklad vhodná kritéria pro výběr dodavatele
V současnosti jsou zakázky zadané na přímo často zdůvodňovány takto:  Důvodem zadání zakázky na přímo, po provedení poptávkového řízení, jsou zejména negativní zkušenosti z minulých let, kdy předložená nabídka s velmi nízkou nabídkovou cenou vedla k nekvalitně zpracované dokumentaci, což dále způsobilo obrovské problémy při následné realizaci stavební zakázky.
Takový postup nelze akceptovat. 

### Příklad e-aukce
Průměrná úspora při hodnocení nabídek formou e-aukce (oproti klasické obálkové formě) činí v případě Mostu 16,5 %. Aukce město nejvíce využívá u veřejných zakázek na nákupy energií, nákupy kancelářských potřeb a služby vhodného charakteru (např. pronájmy, inženýring apod.)