---
title: Jablonec propojený a prostupný
uid: propojeny-a-prostupny
campaignCategoryUid: jablonec2018
campaignGroupUid: volby-2018
approved: https://forum.pirati.cz/viewtopic.php?f=349&t=41532
garant: jan.polak
perex: Budeme vytvářet a propojovat bezpečné a pohodlné cesty skrz město až do volné krajiny; podél vody, navazováním parků, výsadbou stromů i celých alejí. Budeme budovat cyklistickou infrastrukturu a pečovat o bezbariérový pohyb chodců i kočárků. Navážeme na podporu sociálních služeb, zejména v terénní formě, s respektem k potřebám jednotlivců. Budeme usilovat o společensky propojené a sociálně prostupné město.
order: 2
---
Jablonec a jeho okolí nabízí množství atraktivních míst, která však nejsou mezi sebou dobře propojená. Zdravé a fungující město musí být propojené a prostupné i společensky a sociálně. Je proto nutné vytvářet bezpečné zelené cesty městem, rozšiřovat možnosti bezmotorové dopravy a podporovat poskytované sociální služby.

# tvorbou zelených cest městem
Budeme vytvářet a propojovat bezpečné a pohodlné cesty skrz město až do volné krajiny; podél vody, navazováním parků, výsadbou stromů i celých alejí.

## ZELENÁ INFRASTRUKTURA
Jednou z nejvýraznějších kvalit Jablonce je okolní krajina. Město by s ní však mělo být lépe propojeno a krajina by měla v podobě zelených os více prostupovat městem. Soustava parků a stromořadí pak nabídne bezpečné rekreační cesty z volné krajiny napříč městem a zase ven.

### Příklad Zelené cesty městem
Přirozenou přírodní cestu napříč městem tvoří vodní toky, především Lužická a Bílá Nisa a jejich přítoky. Postupným propojováním míst podél vody je možné dosáhnout intenzivního propojení města s krajinou a vytvoření bezpečné a příjemné rekreační a sportovní infrastruktury.

### Příklad uliční stromořadí
V husté městské zástavbě, kde není dostatek prostoru pro parkové úpravy, by alespoň ulice měly být doplněny o stromořadí. Kromě estetických kvalit, zlepšuje výsadba stromů mikroklima v daném místě a dává stín chodcům i parkujícím automobilům. V souvislosti s výsadbou a úpravou uličních profilů se ulice stávají bezpečnější nejen pro automobily, ale také pro chodce a cyklisty.

# bezpečné ulice a plynulejší doprava
Chodník není zbytkový prostor vedle vozovky. Silnice není bezpečnější a rychlejší, když je širší než musí být. Uliční prostor být rozdělen spravedlivě pro všechny typy dopravy. Budeme budovat cyklistickou infrastrukturu a pečovat o bezbariérový pohyb chodců i kočárků. Pro větší plynulost dopravy budeme aplikovat chytré způsoby řízení.

## CYKLISTICKÁ INFRASTRUKTURA
Jak ukazují zahraniční příklady, kopcovitý terén není překážkou městské cyklistické dopravy. Ta má v Jablonci více významů: jako dopravní prostředek, jako součást turistického ruchu i jako sport či každodenní rekreace. Prostředky pro bezpečnější cyklodopravu nemusí být vždy stavební, ale mohou vycházet z režimových opatření jednotlivých míst. Základem pro realizaci cyklistické infrastruktury je komplexní pohled na městskou uliční a cestní síť.

### Příklad Cyklogenerel
Na základě analýzy všech dosud zpracovaných dokumentů, které řeší cyklistickou dopravu, bude zpracován aktuální souhrnný cyklogenerel s návrhem opatření podle důležitosti komunikace a se stanovením priorit jednotlivých propojení.

## PĚŠÍ INFRASTRUKTURA
Na řadě míst ve městě je vlivem dopravní organizace prostoru věnována nadměrná plocha automobilům na úkor ostatních uživatelů. Tento stav nejen že omezuje, případně ohrožuje chodce, ale nedělá ani automobilovou dopravu bezpečnější. Uliční profily musí být organizovány spravedlivě tak, aby chodníky umožňovaly jízdu s kočárkem, či na invalidním vozíku. Kromě dostatečné šířky musí být věnována pozornost místům křížení a zakončení. Oprava chodníku není soutěží v proinvestovaných metrech, ale příležitostí zvážit odkud a kam chodník vede a jaký povrch nejlépe odpovídá danému místu a využití.

### Příklad úpravy křižovatky Smetanova Podhorská
Na příkladu křižovatky Smetanova Podhorská je vidět, že rozsáhlé asfaltové plochy nedělají místo bezpečnější ani pro automobily ani pro cyklisty či chodce. Vozovka má být široká právě tolik, kolik je pro danou ulici nutné, zbytek prostoru může být věnován cyklistům a chodcům. Území tím bude dopravně přehlednější, uživatelsky přívětivější a vzniká prostor i pro další aktivity, obchodníky a celkově bohatší a bezpečnější život ve městě.

## CHYTRÉ ZPŮSOBY ŘÍZENÍ 
Program světelných křižovatek i organizace veřejné dopravy může být efektivnější, bude-li založena na chytrých systémech řízení. 

# solidaritou s potřebnými
Navážeme na podporu sociálních služeb, zejména v terénní formě, s respektem k potřebám jednotlivců. Budeme usilovat o společensky propojené a sociálně prostupné město.

## KVALITNÍ SOCIÁLNÍ SLUŽBY
Jablonec má hustou síť sociálních služeb pro široké spektrum uživatelů. Jejich podpora musí být založená na průběžné analýze potřebnosti (komunitní plánování a zajištění provázanosti s politickou reprezentací města). Zejména podpora terénních a ambulantních služeb, reagujících na potřeby cílových skupin. 
Je nutné zefektivnit spolupráci veřejného a soukromého sektoru v sociální oblasti, např. formou pracovních skupin na téma bydlení, zaměstnanost, zdraví atd. s konkrétními výstupy.
Jedním z problémů sociálních služeb je jednoleté financování. Řešení je podpora finanční stability služeb, které má město ve svém komunitním plánu
Dalším z problémů je nedostatek kvalitních sociálních pracovníků. Řešením je lepší finanční motivace, bonusy a zvyšování profesní prestiže.
V dostupné vzdálenosti města chybí pobytová služba či zařízení pro bezpříjmové důchodce. Budeme prosazovat  zřízení takového zařízení na krajské úrovni.

## DĚTI A MLÁDEŽ
Podpoříme vznik „rodinného centra“ pro rodiče s dětmi s výchovnými problémy, poruchami chování, s dostupnou odbornou psychologickou a speciálně pedagogickou péčí (individuální i skupinovou)

Prevence sociálního vyloučení na úrovni škol: 
Sociální asistenty do vybraných škol – podpora žáků se sociálním či jiným znevýhodněním
Školní solidární fond na úrovni škol (vzor: Praha 7)
Zapojení veřejnosti do řešení sociální agendy města (kulaté stoly, setkání s občany nad konkrétní problematikou), zapojení osob z cílových skupin (fokusní skupiny) 

## ZAMĚSTNÁVÁNÍ
Vytváření vhodných pracovních příležitostí pro skupiny obyvatel ohrožené sociálním vyloučením (matky samoživitelky, osoby vracející se z výkonu trestu, osoby ze sociálně znevýhodněného prostředí, zdravotně znevýhodnění atd.) např. formou „odpovědného zadávání veřejných zakázek“
Podpora sociálního podnikání (městské projekty, dotace OPZ) - 
Podpora sociálního podnikání (přímá x nepřímá) a odpovědného zadávání veřejných zakázek. 
